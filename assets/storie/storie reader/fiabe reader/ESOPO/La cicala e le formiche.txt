
      La cicala e le formiche
    
      In inverno, essendosi bagnati i chicchi di grano, le formiche li esposero 
      all'aria; una cicala invece che aveva fame chiedeva loro del cibo.
      E le formiche le dissero:
      "Perché durante l'estate non hai raccolto del cibo?".
      E quella disse: 
      "Non sono stata in ozio, ma ho cantato armoniosamente".
      E quelle mettendosi a ridere dissero: "Ebbene, se nelle giornate d'estate 
      hai cantato, d'inverno balla".
      La favoletta mostra che non bisogna essere negligenti per non affliggersi 
      ed essere in pericolo.
   